---
layout: page
permalink: /procesTecnologic/
---

<h1> Procés tecnològic </h1>

<h3> La tecnologia </h3>

**Què és la tecnologia?**  
La tecnologia és tot allò que les persones inventen, dissenyen i construeixen per resoldre problemes o satisfer les seves necessitats. És molt més que mòbils o ordinadors. És una cadira, una bicicleta, una clau anglesa, una impressora o un semàfor. Qualsevol objecte que hagi estat creat per l’ésser humà amb una funció concreta és tecnologia.

**Per què fem tecnologia?**  
Les persones tenim moltes necessitats: necessitem menjar, moure’ns, comunicar-nos, estar segurs, estar còmodes… I, per resoldre aquestes necessitats, hem anat creant tota mena d’eines, màquines i sistemes tecnològics. La tecnologia neix precisament per fer la vida més fàcil, més segura i més eficient.

**Quina és la diferència entre tecnologia, ciència i  tècnica?**  
La tecnologia és  el que hi ha entre la ciència i la tècnica. La ciència és la base sobre la qual ens basem, la que ens diu com són les coses i la tècnica és el conjunt d'habilitats i procediments que tenim per tal de crear i fer coses. La tecnologia ajunta aquests dos conceptes per tal de crear coses noves per resoldre necessitats que tinguem.  

Podem dir que la tecnologia està formada per:
- Teoria: Quins materials tenim disponibles, com representar objectes, què és l'electricitat...
- Càlcul: Quantes vegades més gran és l'objecte que el mapa, com és de resistent un material, quina resistència hem de fer servir en el circuit elèctric...
- Pràctica: Dibuixar un mapa, construir fent servir un material, muntar un circuit elèctric...

<h3> El procés tecnològic </h3>

**Les fases del procés tecnològic**  
Quan volem crear un objecte o sistema per resoldre un problema, seguim el que s’anomena procés tecnològic. Aquest procés ens ajuda a organitzar les idees i el treball pas a pas. Les seves fases són:
1. **Identificació del problema o necessitat**  
Primer cal observar i analitzar què és el que cal millorar, canviar o solucionar. Pot ser una necessitat del dia a dia, com transportar alguna cosa, il·luminar un espai, comunicar-se a distància...
2. **Cercar possibles solucions**  
Un cop sabem quin és el problema, pensem diverses idees per resoldre’l i busquem informació sobre com fer-ho. En aquesta fase és important ser creatiu i tenir en compte quins recursos tenim.
3. **Disseny de la idea**  
Triem la millor idea i la convertim en un projecte. Això vol dir fer plànols, dibuixos o esquemes, pensar quins materials i eines farem servir, i planificar els passos per construir-lo.
4. **Construcció**  
És el moment de passar a l’acció: fabriquem el prototip o el producte definitiu seguint el disseny. Cal treballar amb precisió, utilitzant bé els materials i les eines.
5. **Prova i avaluació**  
Un cop construït, cal comprovar si funciona com havíem previst. Es fan proves per veure si cal fer millores, canvis o correccions.

Pot ser que ens trobem que la idea que hem triat no sigui possible de dur a terme, que haguem de buscar més informació, que ens trobem amb algun altre problema o necessitat més rellevant, que quan fem les proves ens trobem que el producte no compleix les condicions que ens hem marcat... En qualsevol d'aquests casos es pot tornar enrerre en els pasos del procés tecnològic per treballar-lo millor i buscar diferents solucions. 

[Exercici Procés tecnològic](../assets/files/procesTecnologic/Exercici%20procés%20tecnològic.pdf)  
[Exercici Procés tecnològic solucionari](../assets/files/procesTecnologic/Exercici%20procés%20tecnològic%20solucionari.pdf)

<h3> El projecte tècnic </h3>

El projecte tècnic és la documentació necessària per dur a terme el procés tecnològic en la fase del disseny de la idea. Aquesta documentació està formada per tres documents: la memòria, el pressupost i els plànols. Anem a veure'ls:
- La memòria és el document més gran i important i recull tota la informació rellevant del projecte. És una planificació i, per tant, pot ser que canviï en el temps, però ha de ser el més realista possible amb la informació que tenim. Té les següents parts:
    - Motivacions: De forma introductòria es presenta el producte i per què es fa. 
    - Descripció tècnica: Quines característiques tindrà, la situació de partida, materials que es podran utilitzar. No cal que detallar tots els materials, això s'ha de fer a la secció de la llista de materials, aquí s'ha d'explicar quins seran els materials principals de la construcció.
    - Llista de materials: Llista amb tots els materials necessaris per dur a terme el projecte. Ha de contenir el nom del material, la quantitat necessària i la mida si és rellevant.
    - Eines i màquines: Llista de les eines necessàries.  Ha de ser una taula amb dues columnes. A la primera columna, una imatge del material. A la segona columna el nom i una breu descripció de què és.
    - Plec de condicions: Objectius que ha de complir el producte per ser vàlid en acabar el projecte i condicions de lliurament.
- El pressupost és el document que recull els materials necessaris i el seu cost. Té una forma específica per tal de calcular el preu i es fa servir un full de càlcul.
- Els plànols són el conjunt de documents que representen com es veurà visualment el producte. Hi ha moltes formes de representar objectes, però generalment es fa servir el sistema dièdric. 

[Plantilla memòria](../assets/files/procesTecnologic/Plantilla%20memòria.odt)

Els pressuposts es fan en un full de càlcul perquè és més ordenat i permet fer càlculs ràpids i automàtics. Hi ha cinc columnes en un pressupost:
- Concepte: és la cosa que estem pressupostant, per exemple paquets de 100 xinxetes, llistons de fusta de 2x1x50, pots de pintura vermella... No val posar coses com fusta, pintura o xinxetes a seques, han de ser coses reals que puguis comprar.
- Preu unitari: és el preu del concepte, és a dir el preu d'una unitat.
- Quantitat: quantes unitats farem servir del concepte, el nombre pot ser menys d'un si no fem servir la unitat sencera i es pot aprofitar per una altra cosa, però hem de posar un nombre entre 0 i 1 que representi la fracció de la unitat que farem servir.
- Preu total: és el preu total que ens gastarem en aquell concepte, és a dir, la multiplicació entre el preu unitari i el preu total.
- Referència: és un enllaç a on hem trobat aquest preu. També podem posar la botiga on ho comprarem o posar on o com ho aconseguirem.

A part, s'ha de calcular el preu del pressupost que és la suma de tots els preus totals. A baix tens una plantilla de pressupost en un full de càlcul.

[Plantilla pressupost](../assets/files/procesTecnologic/Plantilla%20pressupost.ods)

<h3> Exercicis i proves </h3>
[Prova tecnologia, procés tecnològic i projecte tècnic](../assets/files/procesTecnologic/Prova%20tecnologia,%20procés%20tecnològic%20i%20projecte%20tècnic.docx.pdf)  
[Prova tecnologia, procés tecnològic i projecte tècnic solucionari](../assets/files/procesTecnologic/Prova%20tecnologia,%20procés%20tecnològic%20i%20projecte%20tècnic%20solucionari.docx.pdf)  
[Prova tecnologia, procés tecnològic i projecte tècnic adaptat](../assets/files/procesTecnologic/Prova%20tecnologia,%20procés%20tecnològic%20i%20projecte%20tècnic%20adaptat.docx.pdf)  
[Prova tecnologia, procés tecnològic i projecte tècnic adaptat solucionari](../assets/files/procesTecnologic/Prova%20tecnologia,%20procés%20tecnològic%20i%20projecte%20tècnic%20adaptat%20solucionari.docx.pdf)
